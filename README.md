# Webprogramozás laborfeladatok

## Labor Infó:

A tõrzskönyvi számom utolsó számjegye (33)4 -> + 1, tehát
az 1.5ös feladatot kell megoldanom:

### 1.0 Feladat(közös)

Írjunk néhány összefüggő HTML oldalt tetszőleges (lehetőleg értelmes) tartalommal, mely
kötelező módon tartalmazza az alábbi elemeket:

1. Cím, legalább 3 különböző szócikk (article) (tetszőleges szöveggel)
2. Minden article esetében cím, alcím és legalább két szekció (section)
3. Egy lábléc (footer) amely a szerző azonosító információit tartalmazza
4. Legalább 3 külső lapra való hivatkozás, melyek közt legyen relatív és abszolút elérési
   úttal megadott, és legalább 2 ezek közül olyan HTML oldalra mutasson, ami szintén a
   gyakorlat része. A hivatkozások egy nav elemen belül legyenek elhelyezve.
5. Hivatkozás, melynek segítségével egy az oldalon belüli részhez ugorhatunk (pl. lap
   tetején a HTML oldal egyes részeihez való ugrási lehetőség, illetve vissza).
6. Lista (egy sorszámozott és egy sorszám nélküli).
7. Táblázat.
8. Kép, melyre rákattintva az illető kép nagyított változatát kapjuk.
9. Arra vonatkozó kommentek, hogy a második résznél szereplő követelmények melyik
   részét hol használtuk

### 1.5. Feladat

1. A HTML törzsének (body) állítsuk be a háttérszínét, illetve a szöveg színét.
2. Elemre vonatkozó szelektorok (osztály/ID nélkül) segítségével oldjuk meg, hogy a főcím illetve alcím
   (h1 és h2) színe, betűmérete, betű-stílusa (normál, dőlt, stb.) legyen egyforma.
3. Definiáljunk (és használjunk a HTML oldalon) két különböző stílusú paragrafus-t (p). Használjunk
   csak az illető elemre vonatkozó stílusosztályokat (class).
4. Általános stílusosztály (osztály, mely nincs ráhúzva egy elemtípusra) segítségével oldjuk meg, hogy
   különböző HTML elemek stílusa (szín, betűtípus-család, betű vastagsága, szöveg díszítése) ugyanaz
   legyen. Alkalmazzuk ugyanazt a stílusosztályt az em és p elemekre.
5. Adjuk meg (kontextussal megadott szelektort használva) egy section elemben elhelyezkedő h2
   elemet követő ul elem stílusát (szövegszín, lista stílusa: négyzetek jelenjenek meg a sor elején).
6. Definiáljunk egy link típust, melynek más és más a színe és szövegdíszítése ha rámegyünk az egérrel,
   ha aktív, ha már meglátogattuk.
7. Definiáljunk egy olyan paragrafus stílust, mely be van keretezve széles, duplakerettel. A szöveg legyen
   a keret közepén (ugyanolyan méretű behúzás–padding–legyen mindenütt).
8. Definiáljuk a táblázat esetén a fejlécnek illetve a celláknak a stílusát.
9. Oldjuk meg -táblázat használata nélkül-, hogy egy képnek a jobb, illetve baloldalán is legyen szöveg.
10. Oldjuk meg media query használatával, hogy amennyiben a képernyő szélessége kisebb mint 600
    pixel, az oldal háttérszíne változzon meg
